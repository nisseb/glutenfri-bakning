# Grundfralla

Ger 8-12 glutenfria     frallor som förvaras bäst frysta. 

## Ingridienser och kostnad


| Ingridiens | Mängd  | Pris (kr) |
|------------|--------|-----------|
| jäst       | 50g    | 4         |
| psyllium   | 40g    | 11        |
| mjölk      | 6dl    | 15        |
| rapsolja   | 0,5dl  | 3         |
| sirap      | 50g    | 2         |
| salt       | 0,5tsk | 0         |
| mjölmix    | 500g   | 25        |
| Summa      |        | 60        |

Gör man 12 st blir de liknande storlek som frias frallor som kostar 36kr för 4 st eller 9kr st.
Dessa kostar då istället ca 5kr st om man enbart räknar till ingridienserna.

## Recept

* 50g jäst (blå, osötade degar)
* 40g psyllium (kanske i överkant, ska testa 30g nästa gång)

Sätt jäst och psyllium i en bunke. Smula gärna jästen lite.

* 6dl mjölk 1,5%
* 0,5dl rapsolja
* 50g sirap
* 0,5tsk salt

Värm fingervarmt och häll i bunken med jäst och psyllium. Vispa tills dess att jästen löst sig och låt stå 5min (ta ur vispen, annars fastnar blandningen i den)

* 450g mjölmix + lite för att forma frallorna. Jag använde Lailas blå. 

Tillsätt i omgångar 300+100+50.
Det kan verka omöjligt att blanda i så mycket men det går, i alla fall med bakmaskin. 
Blir det torrt på kanterna så att degen mest kastas runt får man blanda själv med sked/slev innan man låter maskinen jobba vidare.

Degen är färdig när den är kladdig igen och fäster vid bunkens kanter, dock ska den gå att arbeta med med lite mjöl på händerna. 
Har man gjort rätt känns degen svampig men inte för lös för att arbeta med.

Ha lite mjöl på händerna och forma till bollar/frallor. 
Jäs på plåt under duk ca 30-40 min.
Om plåten står på något svalt ha gärna underlägg under. 
Det går lite olika fort beroende på hur nära 37 grader som vätskan som man hällde i var.

Grädda 10-12 minuter på 205 grader varmluft. Jag brukar köra dubbla plåtar direkt, undre plåten får lite mindre färg dock.

Frys så snart de svalnat.

# Misstag jag gjort
* För lite psyllium - stenpuckar
* För lite mjöl - frallorna sjunker ihop i ugnen och blir resultatet blir lite svampigt.
* Tillsatte mixade hasselnötter tillsammans med psyllium och hällde sedan på vätska. Hasselnötterna band förmodligen en del av vätskan som psylliumet behövde och det blev svårt att få till degen. Jag borde ha tillsatt det samtidigt som vanliga mjölet, dvs efter att psylliumet bundit vätskan. Gissar att detta gäller för alla ingridienser som kan binda vätska. 

# Saker att testa
* Jäsa i bunke innan man formar till frallor (anledning: Man gör så med vanliga frallor)
* Aningen mindre psyllium (anledning: prisoptimera)
* Aningen mer mjöl (anledning: blir mindre svampigt ju mer mjöl man har relativt psyllium)

